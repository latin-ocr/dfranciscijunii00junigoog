nn: vana Tnaonoou. 73

assequuturus es, nec dignitatem Theologiae , nec veritatem subiecti , quod haec Theo·
logia generat, δι quicum a Deo communicata est. Omnino itaque duplicem Theo-
logiae rationem constitui a nobis necesse est, quandoquidem ipsa m se ex natura
essentiaque sua aliter obseruatur, quam in subiecto illo tenui infirmoque hominum ,
qui ex perceptione δι comprehensione illius Theologi appellantur. Priorem modum
Theologiae cum nominibus ipsius , tum certa determinatione circumscribimus , dicentes ,
esse absolutam hanc Theologiam, ὁ· erlogiam secundam se , pro communicantis
modo. Absolutam enim quum dicimus , consilium nostrum esse ostendimus agere de
Theologia absolute- simpliciterque considerata, citra admistionem rei alterius , siue
subiecti, siue aliarum, vndecunque sint , ad eam accedentium. Quapropter eiam haec
Theologia secundum appellari solet, id est, secundum naturalem conditionem , pro-
priamque essentiam (vt vocant) ipsius: Ita vt nihil alienum in ea sit, & nihil suum
non sit in ea, prout est a Deo informata. Huius vere determinatio pauculis illis
verbis a nobis posita est, pro modo communicantis. Nam cum earum rerum quae ab
aliena virtute δι efficacia procedunt, modus ab effectore sit: Theologia autem, argu-
mentum in rebus creatis , & supra res omnes creatas , dignissimum , non possit casu
aut temere ad nos delata esse: recte omnino faciunt atque sapienter, quicunque ab
effectore ipsius percipiunt ipsius modum. Est autem earum rerum , quasvis aliena efficit,
duplex modus: Unus adaequatus virtuti efficientis causae , quemadmodum homo ab
homine generaturz Alter, inferior ac minime adaequatus , vt fit in rebus quam plurimis·
Neque enim opera artificum adaequantur suis artificibus, neque externa opera internis
operibus, quae artificis voluntate consilioque in animo informantur. Est autem nostrae
Theologiae auctor δι effector Deus, qui ipsam gratiose curn genere humano communi-
cat, idque pro modo suo: verumtamen non illo adaequato , id est, pro modo essentiae
suae , quae infinita est, sed modo non adaequato, id est pro modo voluntatis suae ,
reuelatioues suas temperantis ad commoditatem conditionis nostrae. nam Sapientia
adaequata ea est quam Theologiam archetypam siue prototypam appellauimus, ad
quam proxime accedit Theologia vnionis in Christo Iesu: secundum hanc Tbeologia
visionis in Sanctis caelestibus: tertium denique locum haec nostra Theologia obtinet.
quae si cum Theologia sanctorum in coelis minime est comparanda , longe profecte
iniquius futurum esset, si quis eam cum Theologia vnioniS, iniquissimum si cum
Theologia illa archetypa ἅτ essentiali vellet committere. Est igitur modus absolutae
huius Theologiae ὲ, communicante datus , pro modo sapientiae δι bonitatis ipsius,
certa voluntate consilioque eius, quo revelationes suas contemperauit conditioni nos-
trae, & sese accommodauit vltro ad rationem hominum , salutemque Ecclesiae suae.
Haec illa est absoluta Theologia, totam rationem perfectam perfecte comprehen-
dens, quam Deo placuit reuelare in commune , ad laudem gratiae gloriosae suae in
Christo Iesu. Ex hac autem diuina plane perfectaq. Theologia communitati hominum
per Dei gratiam exposita, profluxit altera illa ratio Theologiae , quam secundum quid
appellamus Etsi non est cogitandum, quum (f. 1399.) modificari Theologiam illam
diuinam praedicamus , nos de veritate illius quacunque de causa velle detrahere: nam
Theologiam illam veneramur , colimusque religiosissime , & lugemus potius infirmita·
tem nostram δι angustias mentis nostrae, quam vt de sanctissima illa, & perfectis-
sima Theologia tantulum detrahamus. Sed quia virtutes omnes (vt ante diximus) a
natura longe sunt praestantiores in seipsis , quam in subiecto vllo suo , quemadmo-
dum aliud est iustitia in se, aliud iustitia hominis cum restrictione dicta: ee fit vt
T heologiam secundum quid appellamus mm , quae in homine est, & secundum homi-
nem , cuius forma simplex, Theologia absoluta a nobis dicta est. Est igitur Theologia
illa absoluta, velut forma purissima: Theologia vere secundum quid, velut forma
10 materiae

