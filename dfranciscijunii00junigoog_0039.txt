14 FRAthscl JUNII v1‘rA.

afficiebat rei argumentum , δι dicentis auctoritas. Atque haec quidem omnia ad studia
litterarum stimulabant valde animum meum , honesti otij δι tranquillitatis amantem
quam proponebat pater. Sed me in diuersum paene retrahebat incredibilis quorundam
praeceptorum durities & insolens carnificina (quorum nominibus parco) meque a
,studiorum deterrebat instituto. Id enim persaepe vno δι eodem die frangebat
animum meum , litterarumque amorem minuebat: quum meum immerentis corpus
conscindi flagris septies aut octies in dies singulos, contundi baculis , & nudum in
terra distrahi Scythico more, indignarer. Quoties coactum mendaciter confiteri
factum , cuius mihi ne in mentem quidem venerat, poenas mendacii me oportuit
luere, dicente, & vere tum dicente Orbilio, a se non ee me caedi, qued fecissem,
sed qued mentitus essem3 Quoties figurae argumentorum in Dialectica Trapezuntij
positae, fuerunt tyrannicae illius impotentiae {argumentaz Si B erat, indicabat me
in mensa plus satis bibisse3 in schola batuisse , id est cum altero sodali pugnauisse:
si C , me clamores excitauisse: si D , me hoc aut illud dixisse: ita insanae stultitiae
hominis poenas dare oportebat simplicitatem meam. Innumera in hunc modum
fuerunt commenta, quibus dies δι noctes miserum corpus meum fiebat ludus & pila
homini, corpus suum exercitanti in meo corpore, & animum pascenti indignissime
malo meo· Haec fratris mei ingenium adeo fregerunt, vt semel extra se raptus sit
miserrime3 postea in vniuersum studiis renunciauerit. Haec eadem transversum quoque
me abripuissent , nisi certa Dei reuerentia inhibuisset me, δε patris , cuius afficiebat
me maxime auctoritas. Eluctabar itaque per Dei gratiam durissima illa certamina,
quanta vix vlli puero memoria nostra crediderim oblata esse3 δι constanter dissimulans
dolorem meum , ne matri quidem indulgentissimae aut amantissimae sorori aperiebam
verbo aut significatione vlla. Videant parentes, quorum fidei committant liberos:
videant praeceptores, quo studio , qua arte, qua aequitate & moderatione animi
iuuentutem sibi creditam informent: equidem nunquam tot periculis circumsideri pue-
ritiam teneramque aetatem illam pvtauissem , nisi me imprudentem atque immerentem
exercuissent saeuissime.

Agens tertium & decimum aetatis annum , me ad degustandam iuris scientiam con-
tuli, quum vindemialibus feriis Hugo Donellus studiosae iuventutis caussa ex Insti-
tutionibus Iustinianeis titulum de actionibus interpretandum suscepisset: quem ante
paucos annos in lucem edidit. Non displicebat studium: vt qui ex priuatis scholis
nihil aut perparum fructus ad me sentirem peruenire3 ad illius autem studij aditum
eo mihi faciliorem patere viam , quod domesticam exercitationem δι προγύμνασμα
quoddam annos amplius quinque a patre in politicis capitalibusque caussis conse·
quutus essem. Itaque biennium ferme in eo studio comsumpsi, quum in Academia
docerent F ranciscus Duarenus, Hugo Donellus, & huius ἐφάμιλλος Antonius Concius,
Ludouicus RussarduS, δι i ij magni in sua professione viri.

Tandem apud me cogitari coepi, quam multa adhuc me in litterarum humaniorum,
linguarum , δε historiae maxime cognitione deficerent: quas res cum ad veram iuris,
tum ad aliorum quoque studiorum intelligentiam videbam pertinere. Reputante me
ista , ecce nouus nuncius ad patrem Lugdun0, de noua Legatione a Rege Constanti·
nopolin ad Turcam profectura: opus esse ‚ vt quam primum Lugduni adsim, cum
Legato mei amante profecturus. Instabat maxime literis vir doctus , patris necessitu-
dine , Legato familiaritate summa coniunctissimus, Bartholemaeus Anulus qui tum
vrbis Gymnasio praeerat. Tum de sententia patris Lugdunum pet03 serius tamen
Legati illius , δι Anuli, δι patris expectatione: iam nempe iter in Italiam fecerat. Itaque
Lugduni iubeor subsistere, dum se aliqua iusta commoditas ad profectionem offerat. Is
autem mihi liber secessus fuit ad quaedam studia opportunissimus , &iucunda commo-

rat103

