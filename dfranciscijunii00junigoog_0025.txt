XX PRAEFATIO.

me sublevaverunt , gratias habeo atque honores; iamque tenues hasce
bibliothecae reformatae nostrae primitias theologiae doctoribu8‚ alumnis»,
ecclesiae reformatae fautoribuS‚ ea qua par est humilitate offero deque
meliore utpote nota committo confidenter. Quas si ecclesiae nostrae adop-
tant, mox deperditas olim suas obductasve‚ proh pudorl gemmas laete
recuperaverint. Sin minus , nec institutum improbabit invidia temporum,
nec proavorum gloriam corrodet occultus epigonum livor. Hoc unum
pateret, nondum in reformata, sic ut iam in romana ut et lutheranorum
ecclesia, delumbatam tantorum theologorum progeniem ad pristinam maio-
rum recreatam exsurrexisse virtutem.

XVI. Hoc tandem adicio , si quis , in scriptis sacculi sedecimi minus versatus,
miretur forsan, Iunii Irenicum, nunciam, post trium fere saeculorum silentium,
meis quidem in lucem prodire curis, cuius pertinax neque facile interrumpenda
iurum ecclesiae contra pseudo-Irenicos hodiernos defensio nec me pudore affi-
cit, nec rite celanda est, huius memoriam excitare lubet ad id quod Iunius
de suae aetatis haereticis et senserit et scripserit. Quod ad primum, Oste-
rodum, qul in Confessione Trinitatis titubabat, nec domi ad disputationem ·
recipere voluit Iunius nec commendare magistratui, chartamque cui libellus
Osterodi impressa erat quasi contaminatam sordidaque commaculatam faece
indignabundus profudit. Scripsit praeterea in primordio opusculi, quo alterum
Operum editor inchoatus est volumen, „se horruisse totum ex animo ct vehe-
menter fuz‘sse adfectum gravissimis de causis'’, simulatque Osterodi libellum
inspexisset, inque fine eiusdem opusculi hisce fere adversarios obtestatur:
„Misereatur tui summe misericors DeuS, et quam diu in via erroris permanetiS,
animam tuam, in exitium ruentem , gratia tua amplectetur”. Add0‚ una
cum Gomaro , in causa Wiggeri Iunium quoque viam stravisse, ad haeretici
ministri condemnationem. Quantum denique moribundus iam de Arminio
praemonuerit Academiam, Gomari testimonium monet omneS.

Quare sub fine praefationiS, in affinis cum palmario viro spiritus com·
munione, supplex Deum oro, ut omnes omnium fidelium Christi servorum
in Ecclesia stabilienda conatus ad felicem gratiose perducere velit exitum,
talesque collapsae ecclesiae suae largiri ipsi libeat doctoreS, quos nec pacis
sincero amore Iunii bonicum, neque inexpiabili haereseos odio Iunii de
Osterodo iudicium longius quam par est egrediatur. Tunc iterum fratres se
ut olim invicem adamabunt3 veritas stabit; vapulabit mendacium; florebit
ecclesia3 et honos erit laus et gloria Domino nostro Christo Iesu, una cum
Patre et Spiritu sancto collaudando in aeternum. Amen.

Nomine Ordinis theologorum Universitatis Liberae,

Dabam Amstelodami ,
Pridie Kal. Ianuar. a. MDCCCLXXXII. ABR. KUYPERUS ,

Theologiae doctor et professor ordinarius.

