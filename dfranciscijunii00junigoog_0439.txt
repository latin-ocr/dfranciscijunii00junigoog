namuci rans ,1. 411

temere condemnant, & pacam pronunciant eos lingua testari contra quam animus
sentiat, vt iniquitatem iudiciorum suorum proterue tueantur? Apage istam insaniam ,
non homine Christiano , non naturali homine3 non bruta animante dignam: quae
insania inde a seculis multis animas perdidit innumerabiles. Verumtamen esto , de
Fine conueniat, vt ante dictum est: ergo de Via qua ad finem peruenturi sumus ,
deinceps videndum est. Atque hic secundus locus est, quem ante ad horum verborum
interpretationem probe obseruari diximus oportere.

Via qua ad Deum opus est contendere, a nobis definita est Prophetae verbis ,
cum ‹iomum Jekouae, id est, Ecclesiam pro via nobis habendam esse traderemus.
Hoc illud est, inquiet fortasse quispiam , quod tantopere cupimus: δι quidem eo
amplius cupimus , quo videmus amplius necessariam esse reipsa viam, & tamen vanitate
hominum controuersam. Nam Ecclesiam quidem viam ad Deum esse plerique omnes
agnoscimus: Sed in circumscriptione δι determinatione illius , ferme (quod vulgo diei
solet) quot capita , tot sententiae. Ergo vt de re tam necessaria , δε tamen plus satis
controuersa, inter nos conuenire possit , duo ponenda sunt, quae nemo bonus (dum
sibi constabit mente) negaturus est. Vnum est, dum de hac circumscriptione Ecclesiae
sententiae audiuntur & discutiuntur, oportere vt alij feramus alios , ac non contra
quam in optimis rebus publicis δι iudiciis bene constitutis iure obseruari solet, ab
executione statuamus rei exordium. Alterum est, vt facilius de hac quaestione conuenire
possit, etiam consentiamus inter nos de certis mediis vel potius principiis confessis
vti-inque inter diuersas partes opus esse, ex quibus paulatim , animis compositis δι
rixis sepositis , ad assequendam illam circumscriptionem veniamus determinationem-
que Ecclesiae. Interea vero ne in hac nostra opera aerem dicamur caedere , sine
discrepantium inter se partium praeiudiciO, Principium confessum apud omnes cum
bona pace omnium statuemus. Illud autem est Scriptura sacra , de qua optime olim
Augustinus cum Donatistis agens, in Scripturis , inquiebat , didicimus Christum: In
Scripturis didicimus ecclesiam: Cur non ergo in scripturis communem Christum atque
Ecclesiam retinemus? Ex his autem scripturis, velut immediatis ὲ. Deo, certis, atque
immotis principiis delineaturi Ecclesiam, non colligemus hinc inde quae ad hoc argu·
mentum videntur pertinere: sed haerentes in hoc ipso cantico vestigia Prophetae κατὰ
πόδας persequemur. Sic de Ecclesia dicemus , quae hic ipse locus nobis subministra·
turus est, & Dei Spiritus ex eo edocturus.

Haec igitur informata est a Dauide Ecclesiae ratio , quam ex ipsissimis verbis
omnes (spero) mecum recognituri sunt. Ecclesiae duplex est ratio: Interna , δι Externa.
Internam rationem Propheta explicat hac vna appellatione, quod domus Iehouae est.
Externam vero rationem in communione sanctorum positam demonstrat plane sequen-
tibus. Id solum discrimen interuenit inter ilarn Ecclesiam δι hanc nostram , quam
Christus adunat Euangelij praedicatione, quod illa cum re habuit vmbracula3 haec re
cum illa eadem est, sed inuolucris exempta vmbraculorum typorumque eiusmodi, vt
facta a Christo fuit disparatio. Iam de ratione interna & essentiali Ecclesiae videamus.

Describitur Ecclesia duabus suis partibus essentialibus (ut omnibus rebus fieri solet)
cum domus Iehouae appellatur. Nam qua domus , materia significatur: Iehouae domus,
forma essentialis huic materiae indita.

Materiae quam in Ecclesia obseruamus, cognitio est euidens. Neque enim agere
hoc loco statuimus de Ecclesia Dei in caelis versante atque gloriosa , ex angelis
hominibusque coagmentata secundum electionem Dei in Christo Iesu: sed tanturn
de Ecclesia Dei, quae hic in terris versatur, & in fide tantisper ambulat dum ad
perfectionem illam perducta sit. Materia igitur huius Ecclesiae ex hominibus est:

nam ex lus, tanquam ex lapidibus domus, aedificatur Ecclesia Dei. Sed hi lapide}
vi

