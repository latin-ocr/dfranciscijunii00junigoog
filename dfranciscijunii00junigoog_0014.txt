PRAEFATIO. IX

num, vix ullum reperies; et si usque ad alumnorum descendas sorulOS, in
vacuum impinges satis completum. Tali autem tantaeque egestati subveni-
endum erat! Non potest penitus historiam scrutari defunctorumque sibi
renovare faciem, qui, ad relata ab aliis ablegatuS, ipse propria situla quo-
minus hauriat a fontibus prohibetur. Iam gaudent papistici theologi nitidiore
sua patrum, scolasticorum, sanctorum editione. Sua etiam gaudent e Lutheri
ecclesia fratres ecclesiasticorum emissione. Sola nostra reformata ecclesia
ad hunc usque diem opimae suae atque pretiosissimae pristinae eruditionis
usu caret atque fructu. Idcirco theologorum nostrae universitatis ordo censuit,
novam praestantissimorum e nostris quoque virorum adornandam esse opus·
culorum editionem, cuius primitias atque veluti specimen nunc iam ecclesiis
reformatis ut et orbi litterato offere, dice, commendo. Et haec quidem de
bibliothecae origine hactenus,

V. De consilio nostrae bibliothecae nonnisi paucissima addam. Prouti
vires ferent et emtorum corona susceptum in {oro librario probabit, prelo
serie submittentur opuscula pretiosiora Zwinglii, Calvini, Bullingeri, Mus-
culi, MartyriS, Knoxii, Bezae, Hyperii, Zanchii, Perkinsii‚ Ursini, Oleviani,
Trelcatiorum, Iunii , Gomari , Altingii, Walaei, Riveti , Voetii , Rutherfordii‚
aliorum. Quotannis unum in lucem prodibit volumen. Charta adhibebitur
digna in quam vermes suam exerceant voracitatem. Tegumentum membra-
neum erit. Forma nitidior. Quippe digni excellentissimi viri, quos iam ex
indigna expergefacimus oblivione, talesque videbantur a quorum monumentis
omne quod incultam redoleret rusticitatem , quantumpote arceretur.

VI. A Francisco Iunio inchoabitur bibliotheca nostra. Quodsi rogaS, cur tale
instituamus exordium, idem respondeatur tibi quod inquirenti olim de gentium
ordine in navium apud Homerum catalogo: „Sin ab alio, rogasses quini ab
illo !'' Nec desunt tamen plausibiles , cur in Iunii potius illapsi simus messem ,
atque probabiles rationes„ Ubique Iunius docuit. In Gallia, in Helvetia, in
Germania, in Belgia, apud nostrates, In paucis vir primarius suit et palmarius
fiere, de quo intermortuo lumen suae aetatis, Scaligerum volo, tristi cecinit
carmine „duabus horis post mediam noctem de lectulo'', ut addidit ipse:

„Te moerens scola flet suum magistrum

Orba ecclesia te suum Parentem

Doctorem gemit orbis universuS.”
Quibus accedit, Iunium ex iis fuisse, qui quamvis strenue et firmiter doctrinae
Augustini sive Calvini nomine divulgatae addicti, tamen nondum inevitabilia
prorsus augurabantur discrimina rerum atque pericula, quae mox a Groti0,
Armini0, Episcopio cum ecclesiae, tum patriae imminerent. Hinc sactum est,
eius nomen non tantum apud Calvinistas, verum etiam apud Remonstrantes bene
semper audivisse audireque etiamnunC. Nondum via Ecclesiae tunc in diversas se
scinderat partes». Stabat Iunius etiam citra bivium. Hinc eximium, quo ecclesiam
consolatuS, hortatus est Irenicum. Hinc et nominis collaudati bibliothecam
nostram quo ordiremur commendatio· VII. Quod

